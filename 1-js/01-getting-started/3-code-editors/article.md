# Edytory kodu

Edytor kodu to miejsce, w którym programista spędza najwięcej swojego czasu.

Wyróżniamy dwa typy edytorów: IDE oraz te "lekkie". Wielu ludzi korzysta z jednego narzędzia każdego typu.

## IDE

Termin [IDE](https://pl.wikipedia.org/wiki/Zintegrowane_środowisko_programistyczne) (Zintegrowane Środowisko 
Programistyczne) odnosi się do potężnego edytora z wieloma funkcjonalnościami, które współgrają z całym projektem
. Jak sama nazwa wskazuje, to nie jest zwykły edytor, ale środowisko programistyczne na pełną skalę.

IDE ładuje projekt (który może mieć mnóstwo plików), pozwala nawigować między plikami, zapewnia autouzupełnianie 
oparte o cały projekt (a nie tylko o otwarty plik), integruje z systemami kotroli wersji (jak [git](https://git-scm
.com/)), środowiskiem testowym oraz innymi narzędzami na poziomie projektu.

Jeśli nie wybrałeś(aś) jeszcze IDE, rozważ następujące opcje:

- [Visual Studio Code](https://code.visualstudio.com/) (cross-platform, darmowy).
- [WebStorm](http://www.jetbrains.com/webstorm/) (cross-platform, płatny).

Dla systemu Windows istnieje jeszcze "Visual Studio", którego nie należy mylić z "Visual Studio Code". "Visual 
Studio" jest 
rozbudowanym i płatnym edytorem tylko dla systemu Windows, świetnie dopasowanym do platformy .NET. Jest również dobry
 dla
 JavaScript-u. Dostępna jest również darmowa wersja [Visual Studio Community](https://www.visualstudio.com/vs/community/).

Wiele środowisk programistycznych jest płatnych, ale mają wersje trial. Ich koszt jest zazwyczaj znikomy, jeśli 
porównamy go do pensji wykwalifikowanego developera. Po prostu wybierz dla siebie najlepszy.

## Lekkie edytory

"Lekkie edytory" nie są tak potężne jak IDE, ale są szybkie, eleganckie i proste w obsłudze.

Zazwyczaj są używane głównie do szybkiego otwarcia i edycji pliku.

Główna różnica pomiędzy lekkim edytorem, a środowiskiem programistycznym polega na tym, że IDE działa na poziomie 
całego projektu, wczytuje mnóstwo danych na starcie, analizuje strukturę projektu itd. Lekki edytor jest o wiele 
szybszy jeśli potrzebujemy go użyć do pracy na jednym pliku.

W praktyce jednak lekkie edytory mają wiele wtyczek, które wspomagają pracę, analizują i 
dostarcząją autouzupełnianie na poziomie projektu, więc granica pomiędzy lekkimi edytorami a IDE powoli się zaciera.

Poniższe przykłady zasługują na Twoją uwagę: 

- [Atom](https://atom.io/) (cross-platform, free).
- [Visual Studio Code](https://code.visualstudio.com/) (cross-platform, free).
- [Sublime Text](http://www.sublimetext.com) (cross-platform, shareware).
- [Notepad++](https://notepad-plus-plus.org/) (Windows, darmowy).
- [Vim](http://www.vim.org/) i [Emacs](https://www.gnu.org/software/emacs/) są świetne, pod warunkiem, że wiesz jak na 
nich pracować. 

## Nie sprzeczajmy się

Lista edytorów powyżej, to narzędzia, z których sam korzystam lub korzystają moi znajomi, których uważam za dobrych 
programistów, i z których wszyscy jesteśmy zadowoleni.

Jest mnóstwo takich programów w naszym dużym świecie. Używaj tego, który lubisz najbardziej. 

Wybór edytora jak i dowolnego innego narzędzia developerskiego jest naszą indywidualną sprawą zależną od potrzeb w 
projekcie, 
przyzwyczajeń czy osobistych preferencji.
